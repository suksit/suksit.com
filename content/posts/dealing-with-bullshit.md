---
title: "Dealing with Bullshit"
date: 2024-11-10T11:03:14+07:00
draft: false
toc: false
images:
tags:
  - rant
---

ปีนี้เพิ่งเข้าใจตัวเองมากขึ้น ว่าผมเป็นคนที่มี bullshit tolerance ต่ำมาก คือถ้าได้ยินอะไรที่มันไม่สมเหตุสมผล หรือไม่ make sense หรือฟังแล้วรู้สึกว่า "ไอ้นี่มั่วแน่ๆ" จะเกิดอาการ "ขึ้น" ทันที 😡

ที่ผ่านมาส่วนใหญ่ผมจะใช้วิธี leave ออกมาจากความ bullshit นั้น เช่น ถ้าเป็นวิดีโอหรือ live ก็เลิกดู ถ้าเป็นงานสัมมนาก็ลุกออกมาเฉยๆ แต่พอมาเจอความ bullshit ในการทำงานก็รู้สึกว่ารับมือได้ลำบากกว่าเยอะ...

เอาจริงๆ ผมก็ไม่รู้ว่าควรทำตัวยังไง ถ้านั่งประชุมอยู่ จะลุกออกมาเฉยๆ ก็คงไม่ได้ ถ้าปล่อยให้พูดไปเรื่อยๆ ก็อาจจะได้ข้อสรุปหรือผลลัพธ์ที่ส่งผลเสียกับองค์กร ทีมงาน หรือกับตัวผมเอง แต่ถ้าไปขัด ก็อาจจะเป็นการสร้างศัตรู ทั้งจากภายนอก (ที่ปรึกษา / vendor) และภายใน (เพื่อนร่วมงาน / หัวหน้า) 😩

ลองหาข้อมูลดูก็ไปเจอเรื่อง [Bullshit is everywhere. Here’s how to deal with it at work](https://theconversation.com/bullshit-is-everywhere-heres-how-to-deal-with-it-at-work-135661) รู้สึกว่าสรุปไว้ได้น่าสนใจดี และอาจจะเอามาปรับใช้กับตัวเองได้

เค้านิยามความแตกต่างระหว่าง bullshit กับการโกหกไว้ว่า คน bullshit ต่างจากคนพูดโกหก เพราะเค้าไม่สนใจด้วยซ้ำว่าความจริงคืออะไร แค่พูดไปเรื่อยๆ เพื่อให้ได้สิ่งที่ตัวเองต้องการ

> Lying occurs when individuals know the truth and misrepresent it. Bullshitters don’t care what the truth is.

ในโพสต์แนะนำให้ใช้ CRAP framework 💩 เพื่อรับมือกับความ bullshit ซึ่งประกอบด้วย 4 steps:

* _**C**omprehend_ why bullshit exists
* _**R**ecognize_ when it is produced
* Know how to _**A**ct_ against it
* _**P**revent_ it from occurring

สิ่งที่สำคัญสำหรับผมคือ step ที่ 3 ซึ่งเค้าวิเคราะห์ว่าการตอบสนองต่อ bullshit ในที่ทำงาน อาจจะออกมาใน 4 รูปแบบ ได้แก่ “voice,” “loyalty,” “neglect” หรือ “exit”

* Voice &ndash; การพูด ทัก แย้ง ขอหลักฐาน เวลาเจอสิ่งที่รู้สึกว่าเป็น bullshit
* Loyalty &ndash; เออออไปกับคนพูด อาจจะด้วยความเคารพ จงรักภักดี หรือความชอบ
* Neglect &ndash; ปล่อยจอย เลิกทุ่มเท เลิกใส่ใจในการทำงาน
* Exit &ndash; ถ้าไม่ไหวจริงๆ ก็ย้ายหน่วยงาน หรือออกจากองค์กรไปเลย

แต่คิดไปคิดมา ถ้า bullshit นั้นไม่ส่งผลกระทบกับทีมงานหรือตัวเองโดยตรง ผมว่าต่อไปจะใช้ response รูปแบบที่ 5 ที่โพสต์ข้างบนไม่ได้เขียนไว้ นั่นคือ...

* Let it go, let it go... ♪ &ndash; เอาที่_รึงสบายใจเลยจ้าาา 🤣

เหมือนที่ชายผู้มีชื่อเสียงท่านหนึ่งเคยกล่าวไว้

> I’m at that stage in life where I stay out of discussions. Even if you say 1+1=5, you’re right. Have fun.
>
> <cite>&ndash;Keanu Reeves</cite>
