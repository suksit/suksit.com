---
title: "You Can't Protect What You Don't Know"
date: 2025-05-31T23:16:31+07:00
draft: false
toc: false
images:
tags:
  - rant
  - cybersecurity
  - operational technology
---

เมื่อสองอาทิตย์ก่อนได้อ่านบล็อกของ Dale Peterson เรื่อง [False and True: You Can't Protect What You Don't Know](https://www.linkedin.com/pulse/false-true-you-cant-protect-what-dont-know-dale-peterson-zsyhc/) รู้สึกเห็นด้วยกับประเด็นที่เค้าต้องการสื่อ ทั้งในส่วน "False" และ "True"

ประโยคนี้เป็นสิ่งที่ทั้ง vendor และที่ปรึกษาชอบพูดถึงเวลามานำเสนออะไรซักอย่าง ซึ่งพอผมได้ยินก็จะรู้สึกตะหงิดๆ ทุกครั้ง จนได้มาอ่านบล็อกข้างบน เลยเพิ่งถึงบางอ้อว่าไม่ได้คิดไปเอง มันมีประเด็นแปลกๆ อยู่จริง 🤣

Dale ยกตัวอย่างตู้เซฟในธนาคาร ว่าเราไม่จำเป็นต้องรู้ว่ามีอะไรอยู่ข้างในกล่อง สิ่งนั้นมันก็ถูก protect ของมันอยู่แล้ว หรืออีกตัวอย่างเช่นเรามีเน็ตเวิร์กวงนึง ถึงในนั้นจะมีเครื่องคอมพิวเตอร์เชื่อมต่ออยู่หรือไม่ก็ตาม ไฟร์วอลล์มันก็ทำหน้าที่ของมันในการ protect เครือข่ายตามที่เราตั้งค่าไว้ สรุปได้ว่าถึงเราไม่รู้รายการ asset ทั้งหมด เราก็สามารถปกป้องมันได้ 😆

คำพูดที่น่าจะโอเคกว่าก็คือ

> "You Can Provide Better Protection If You Know What You are Protecting”

ทั้งนี้ทั้งนั้น Dale บอกว่าจะเห็นด้วยกับคำพูดดั้งเดิมถ้าคำว่า "know" ของคนพูด หมายถึงรู้เกี่ยวกับภารกิจขององค์กร, กระบวนการบริหารความเสี่ยง, ผลกระทบทางธุรกิจที่จะเกิดขึ้นถ้าระบบ OT มีปัญหา, และรู้ว่า incident แบบไหนที่จะทำให้เกิดผลกระทบร้ายแรง 💀

เรื่องนี้ถือเป็น pain point ใหญ่อันหนี่งขององค์กรที่เป็น CII ที่มีระบบ OT ขนาดใหญ่ในประเทศไทย เพราะกฎหมายระบุว่าให้ทำ asset inventory ของ critical services โดยต้องมีฟิลด์ข้อมูลตามที่กำหนด ซึ่งในมุมของผมก็รู้สึกว่าเป็นภาระกับหน่วยงานเจ้าของระบบ OT มากพอสมควร ที่ต้องทำเพื่อ compliance โดยไม่เห็นประโยชน์ที่ชัดเจน

คำถามคือ เราควรต้องมี asset inventory ที่ครบระดับไหนถึงจะพอดี 50%, 80%, 95%, 99%, หรือต้อง 100% เท่านั้น ถึงจะปกป้องระบบได้ 🤔 ในความเห็นส่วนตัว สิ่งหลักๆ ที่เราควรจะต้องรู้น่าจะเป็น

1. Asset ในระบบที่จำเป็นต่อ business process ขององค์กร
2. Network boundary ของระบบ
3. Physical boundary ของระบบ
4. การเชื่อมต่อกับระบบอื่นๆ

ถ้ารู้ประมาณนี้ น่าจะสามารถประเมิน attack surface ของระบบ, รู้ว่าอุปกรณ์ไหนในระบบมี priority สูงสุด, และกำหนด scanario เพื่อประเมินความเสี่ยงของระบบ โดยไม่จำเป็นต้องมีรายการ asset inventory ครบ 100% ก็ได้

> ถ้าพูดเท่ๆ ตามหลัก 80:20 ก็คือ เราอาจจะต้องการข้อมูล asset inventory แค่ 20% เพื่อปกป้อง 80% ของระบบ 😏

ปัญหาที่เหลือคือ ทำยังไงให้ regulator และ auditor เข้าใจและเห็นด้วยกับสิ่งนี้ 🤣
